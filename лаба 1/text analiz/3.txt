Галузь застосування 1.1. Інструкція розроблена відповідно до Кодексу цивільного захисту України від 02.10.2012 р. № 5403-VI, Правил пожежної безпеки в Україні, затверджених наказом МВС України від 30.12.2014 р. № 1417, Правил безпечної експлуатації електроустановок споживачів, затверджених наказом Держнаглядохоронпраці України від 09.01.98 р. № 4. 1.1. Інструкція з пожежної безпеки в кабінеті є обов’язковою для виконання всіма працівниками підприємства, поширюється на всі приміщення та кабінети підприємства і встановлює основні вимоги до забезпечення в них пожежної безпеки. Як уникнути штрафів за порушення вимог пожежної безпеки Вимоги пожежної безпеки в приміщеннях 2.1. Загальні положення 2.1.1. Будь-яке перепланування, технологічне переоснащення, зміна функціонального призначення приміщень дозволяється лише за наявності проектної документації, яка пройшла попередню експертизу на відповідність нормативним актам з питань пожежної безпеки та отримала позитивні результати в органах державного пожежного нагляду. 2.1.2. Меблі та устаткування мають розміщатися так, щоб забезпечити вільний евакуаційний прохід до виходу з приміщення (не менше 1 м). 2.1.3.  Евакуаційні шляхи та виходи слід завжди утримувати вільними, нічим не захаращеними. В міру накопичення горючих відходів (використаного паперу тощо), а також після закінчення роботи їх слід прибирати у спеціально відведені сміттєзбірники. 2.1.4. Електромережі, електроприлади та апаратура повинні експлуатуватися тільки у справному стані з урахуванням вказівок і рекомендацій заводів-виробників. У разі пошкоджень електромереж, вимикачів, розеток та інших електроприладів слід негайно вимкнути їх і вжити необхідних заходів щодо приведення до пожежобезпечного стану. 2.1.5. Документи, папір та інші горючі матеріали слід зберігати на відстані, не менше 1 м від електрощитів, електрокабелів, проводів (0.5 м – від світильників, 0.25 м – від приладів опалення).   Гарячі статті зі свіжого номера Витрати на охорону праці: оформлюємо правильно Перевіряємо стан охорони праці на підприємстві. Перелік документів Як проводити інструктажі та навчання на мікропідприємствах 2.1.6. Шляхи евакуації, що не мають природного освітлення, у разі наявності людей, повинні постійно освітлюватись електричним світлом. 2.1.7. Електрощити повинні бути оснащені схемами підключення споживачів з пояснювальними написами і вказаним значенням номінального струму апарата захисту (плавкої вставки). 2.1.8. Встановлення на горючі основи (конструкції) електророзеток, вимикачів, перемикачів та інших подібних пристроїв допускається тільки з підкладанням під них суцільного негорючого матеріалу, що виступає за їх габарити не менш ніж на 10 см. 2.1.9. Засоби протипожежного захисту слід утримувати у справному стані. Всі працівники зобов’язані вміти користуватися наявними вогнегасниками, іншими первинними засобами пожежогасіння та внутрішніми пожежними кранами, знати місця їх розташування. Відстань від найвіддаленішого місця приміщення до найближчого вогнегасника не повинна перевищувати 20 м. 2.1.10. Пожежні сповіщувачі повинні функціонувати цілодобово і постійно утримуватися в чистоті. До них має бути забезпечений вільний доступ. Відстань від складованих матеріалів і устаткування до сповіщувачів повинна бути не менша ніж 0,6 м. 2.1.11. У приміщеннях, які після закінчення роботи замикаються і не контролюються черговим персоналом, з усіх електроустановок та електроприладів, а також з мереж їх живлення повинна бути відключена напруга (за винятком чергового освітлення, протипожежних та охоронних установок, а також електроустановок, що за вимогами технології працюють цілодобово). Чи може один фахівець відповідати одночасно за ОП, пожежну безпеку, цивільний захист Вимоги пожежної безпеки до утримання приміщень 3.1. Приміщення підприємства повинно своєчасно очищатися від сміття, відходів і постійно утримуватися в чистоті. 3.1. Розміщення у приміщеннях меблів та обладнання слід здійснювати таким чином, щоб забезпечувався вільний прохід до дверей у випадку евакуації персоналу. Навпроти дверного отвору слід залишати прохід шириною не менше одного метра. 3.2. Евакуаційні шляхи (проходи, коридори, вестибюлі, сходові марші тощо) і виходи також повинні нічим не захаращуватися. 3.3. Не допускається знімати з дверей пристрої для самозачинення, зберігати інвентар та різні матеріали у тамбурах виходів, у шафах (нішах) для інженерних комунікацій, закривати двері на замки та інші пристрої, які тяжко відчинити зсередини. 3.4. У разі необхідності встановлення металевих грат на вікнах приміщень, в яких перебувають люди, вони повинні розкриватися, розсуватися або зніматися. 3.5. Пожежні крани, які є в приміщенні, повинні бути укомплектовані пожежними рукавами і стволами. Рукави необхідно утримувати сухими та приєднаними до крана та ствола. 3.6. Пожежні шафи, де розміщуються крани, повинні мати отвори для провітрювання, вони мають бути опломбованими. На дверцятах пожежних шаф із зовнішнього боку після літерного індексу «ПК» вказується порядковий номер крана та номер телефону виклику пожежної служби. 3.7. Згідно з вимогами Правил пожежної безпеки в Україні всі приміщення повинні бути забезпеченні необхідною кількістю вогнегасників, які встановлюються в легкодоступних та помітних місцях.   3.8. Горища, підвальні приміщення та інші технічні приміщення повинні використовуватися лише за призначенням, без застосування для їх утеплення легкозаймистих матеріалів. Вхідні двері цих приміщень слід утримувати зачиненими, з зазначенням місцезнаходження ключів від них. У службових приміщеннях заборонено: 4.1.  Улаштовувати тимчасові електромережі, застосовувати саморобні некалібровані плавкі вставки в запобіжниках та саморобні подовжувачі. 4.2. Прокладати електричні проводи безпосередньо по горючій основі, експлуатувати світильники зі знятими розсіювачами. 4.3. Експлуатувати кабелі і проводи з пошкодженою або такою, що в процесі експлуатації втратила захисні властивості, ізоляцією. 4.4. Застосовувати для опалення приміщення нестандартне електронагрівальне обладнання або лампи розжарювання. 4.5.  Використовувати вимикачі та штепсельні розетки для розвішування на них одягу або інших предметів, обгортати електролампи й світильники папером, заклеювати ділянки з електропроводкою горючими матеріалами. 4.6.  Користуватися електричними чайниками, мікрохвильовими печами, прасками та іншими приладами (окрім спеціально відведених та обладнаних місць), залишати без нагляду ввімкнені в електромережу кондиціонери, комп’ютери, інше електроустаткування тощо, порушувати правила експлуатації електроприладів. 4.7. Захаращувати підходи до засобів пожежогасіння, використовувати пожежні кран-комплекти й пожежний інвентар не за призначенням. 4.8. Використовувати для зберігання документів, різних предметів та інвентарю шафи (ніші) інженерних комунікацій. 4.9. Курити в приміщеннях (крім спеціально відведених місць, обладнаних урнами та попільничками з негорючого матеріалу).


Повне або часткове копіювання будь-яких матеріалів сайту, цитування, публікація їх анотованих оглядів допускаються лише з письмового дозволу редакції сайту.